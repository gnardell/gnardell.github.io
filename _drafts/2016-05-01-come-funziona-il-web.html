---
layout:   post
title:    "Come funziona il web"
categories: general
---

Se ti sei mai chiesto quale sia la differenza tra internet e web, oppure tra client e server, le righe che seguono ti potranno essere di aiuto. Cinque cose da sapere che capire <strong>come funziona il web</strong>.
<h2>1. La differenza fra Internet e Web</h2>
Cominciamo a capire come funziona il web facendo chiarezza su due termini che spesso vengono impiegati uno al posto dell'altro.

<dfn><strong>Internet</strong></dfn>, spesso definita la <em>"rete delle reti"</em>, è un insieme di reti di computer sparse per il mondo e collegate tra loro, al fine di <strong>scambiare informazioni</strong> fra gli utenti che vi accedono.
Le modalità impiegate per questo scambio sono di vario tipo: email, trasferimento di file, VoIP e il World Wide Web. Gli standard che definiscono come scambiare informazioni sono i <strong>protocolli</strong>

Il <dfn><strong>World Wide Web</strong></dfn> (abbreviato semplicemente con Web), è uno dei servizi che utilizzano internet per lo scambio di informazioni. La sua caratteristica principale consiste nella possibilità di usufruire di <strong>contenuti</strong>, collegati tra loro attraverso <strong>collegamenti ipertestuali</strong>, comunemente chiamati <dfn><strong>link</strong></dfn>. Il protocollo impiegato è l'<abbr><strong>HTTP</strong></abbr> (HyperText Transfer Protocol).
<h2>2. Qualche parola sui Browser</h2>
Per poter accedere al Web vengono impiegati dei software chiamati <dfn><strong>web browser</strong></dfn> o più semplicemente <strong>browser</strong>. Alcuni di questi vengono forniti direttamente con il sistema operativo impiegato dal computer: Internet Explorer è il browser per i sistemi operativi Windows e Safari per OS X. Altri invece possono essere installati in un secondo momento, come Chrome, Firefox, Opera e altri meno diffusi.
Di questi esistono poi le versioni per i dispositivi mobili (iPhone, iPad, dispositivi che utilizzano Android e molti altri).

Gli <strong>aggiornamenti</strong> ai browser vengono rilasciati in maniera abbastanza regolare per fornire un supporto maggiore alle nuove caratteristiche HTML e CSS.
Inoltre ormai tutti i browser includono dei tool che facilitano lo sviluppo di siti web, altri ancora possono essere installati in un secondo momento.

Sta a ognuno testare i vari browser e poi scegliere quello più idoneo alle proprie esigenze.

<img class="aligncenter wp-image-358 size-full" src="http://www.giuseppenardella.it/wp-content/uploads/2015/01/browser-icons1.png" alt="I browser più diffusi" width="700" height="140" />3. I Server Web

Ma dove si trovano le informazioni a cui vogliamo accedere con i browser? Esistono dei computer costantemente collegati a internet, i <strong>server</strong> , su cui girano delle particolari applicazioni chiamate appunto <strong>server web</strong>. I server hanno il compito di gestire le richieste di pagine web di un <strong>client</strong>, dove invece è installato il browser (un computer personale, un tablet o uno smartphone). La comunicazione tra server e client avviene tramite il protocollo HTTP, o nella versione sicura, tramite HTTPS.

Spesso la denominazione server web viene impiegata anche per indicare il computer che ospita le pagine web.

[caption id="attachment_345" align="aligncenter" width="700"]<a href="http://www.giuseppenardella.it/wp-content/uploads/2015/03/come-accediamo-al-web.png"><img class="wp-image-345 size-full" src="http://www.giuseppenardella.it/wp-content/uploads/2015/03/come-accediamo-al-web.png" alt="I dispositivi con i quali accediamo al web" width="700" height="466" /></a> I dispositivi per accedere al web - <a href="https://www.vectoropenstock.com/vectors/preview/72446/15-computer-functions-circle-icons" rel="external nofollw">Fonte</a>[/caption]

&nbsp;
<h2>4. Come si accede al Web</h2>
Dalle righe precedenti si può intuire che l'accesso al Web avviene tramite dispositivi di vario tipo e formato: desktop, laptop, tablet, smartphone, tv, console per videogiochi e in futuro ne potrebbero essere aggiunti di altri.

Oltre a questi dispositivi di uso comune, bisogna tenere presente che esistono ulteriori modalità di accesso al Web: le <strong>tecnologie assistive</strong>. Queste altro non sono che quelle tecnologie (sia hardware che software), realizzate ad hoc per rendere <strong>accessibili e usabili</strong> anche a persone con <strong>disabilità</strong>.
<h2>5. Un indirizzo per le risorse Web: l'URL</h2>
Ogni pagina e risorsa sul Web possiede il suo indirizzo univoco chiamato <dfn><strong>URL</strong></dfn> (Uniform Resource Locator).
Vediamo quali sono le parti che compongono un URL.

<strong>http://</strong>
La prima parte che compone l'URL definisce il protocollo impiegato per lo scambio di informazioni, generalmente HTTP o HTTPS (versione sicura).

<strong>www.ilmiosito.it</strong>
La parte successiva è il <dfn><strong>nomehost</strong></dfn> e rappresenta l'indirizzo fisico del server dove risiede la risorsa. Può essere espresso, come nel nostro caso con un <dfn><strong>nome di dominio</strong></dfn> (www.miosito.it) o direttamente tramite l'<dfn><strong>indirizzo IP</strong></dfn> (un'etichetta numerica che identifica in maniera univoca il server, come 107.137.205.80).

<strong>/esempi/capitolo_1/prova.html</strong>
L'ultima parte rappresenta il percorso assoluto alla risorsa che stiamo cercando: *prova.html*. Le parole separate dagli slash rappresentano i nomi delle directory e iniziano con la directory principale (indicata dallo / iniziale).

Avrete notato che non sempre l'ultima parte dell'URL non è composta dal nome della risorsa, ma puntano a una directory:
<ul>
    <li>http://www.miosito.it</li>
    <li>http://www.miosito.it/esempi/</li>
</ul>
Quando il server riceve una richiesta di questo tipo, cerca nella directory il documento di default, solitamente <em>index.html</em>. Alcuni server possono anche utilizzare <em>defalut.htm</em>. Inoltre se per la realizzazione del documento è stato impiegato un linguaggio di programmazione <strong>server-side</strong>, il documento di default può essere <em>index.php</em> oppure <em>index.asp</em>.

<a href="http://www.giuseppenardella.it/wp-content/uploads/2015/01/URL.png"><img class="aligncenter size-full wp-image-60" src="http://www.giuseppenardella.it/wp-content/uploads/2015/01/URL.png" alt="Composizione di un URL" width="700" height="101" /></a>
<h2>Mettiamo tutto insieme.</h2>
Per concludere vediamo quali sono le fasi tipiche che occorrono prima che il documento web che cerchiamo sia visaulizzato nel nostro browser.
<ol>
    <li>La <strong>richiesta</strong> di una pagina web inizia nel momento in cui digitiamo l'URL nel browser o quando clicchiamo su un link. Come abbiamo visto l'URL contiene tutte le informazioni per arrivare a una specifica risorsa che si trova su uno specifico server in Internet.</li>
    <li>Il browser effettua quindi una richiesta HTTP al server contenuto nella nostra URL per ottenere una specifica <strong>risorsa</strong>. Se l'URL contiene solo una directory e non il nome della risorsa, vuol dire che sta richiedendo il documento di default.</li>
    <li>Il server cerca il documento richiesto, restituendo una risposta HTTP.
<ul>
    <li>se non trova la risorsa, restituisce un <strong>errore 404</strong> (Risorsa non trovata),</li>
    <li>se il documento viene trovato, invia quest'ultimo al nostro browser.</li>
</ul>
</li>
    <li>Il browser a questo punto analizza il documento, se al suo interno sono contenute video, immagini, file musicali o altre risorse esterne, invia nuovamente una richiesta al server per ottenere queste nuove risorse.</li>
    <li>A questo il browser inserisce nella pagina HTML le nuove risorse ottenute, visualizzando il documento completo sul monitor.</li>
</ol>
<h2>Hai le idee più chiare su come funziona il Web?</h2>
Se questo articolo ti è piaciuto e ti è stato di aiuto puoi lasciare un commento o condividerlo.
